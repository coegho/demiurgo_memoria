\chapter{Deseño}
\label{ch:desenho}

Neste capítulo falaremos sobre o deseño dos distintos compoñentes do sistema.
Para iso, vaise dividir en tres seccións:
\begin{itemize}
  \item Nunha primeira sección, analizaremos o modelo de datos, é dicir, as
  distintas clases que o sistema emprega para manter o estado dos distintos
  mundos de xogo.
  \item A segunda sección irá destinada a todo o relativo á linguaxe COE e o
  código ofrecido por ANTLR, e analizarase especialmente a implementación do
  patrón Visitor, crucial para a análise semántica da linguaxe.
  \item Finalmente, a terceira sección estará dedicada a DemiurgoWeb, a forma de
  funcionar de Spring en xeral e o deseño da web.
\end{itemize}

\section{Modelo de datos}
O modelo dentro do patrón modelo-vista-controlador é a parte do código
que fai referencia aos distintos datos que o programa manexa. No caso do
Demiurgo podemos atopalo nas clases contidas en dous paquetes: \textit{Universe}
e \textit{Values}.
\par
En Universe podemos atopar todas as clases relacionadas cos distintos conceptos
manexados nun mundo de xogo: \textbf{Action, ClassMethod, DemiurgoClass,
DemiurgoLocation, DemiurgoObject, DemiurgoRoom, Inventory, RoomPath,
RootObjectClass, User, Witness e World}. Máis adiante explicarase en detalle o
funcionamento de cada un deles.
\par
En Values están todas as clases que fan referencia a distintos valores que pode
conter unha variable no xogo. Todas estas clases implementan unha interface
chamada \textbf{ValueInterface}, que é a empregada no patrón Visitor como tipo a
devolver por cada visita (explicarase isto na subsección \ref{subsec:visitor}).
Estas clases son: \textbf{FloatValue, IntegerValue, ListValue, StringValue,
LocationValue, RoomValue, InventoryValue, ObjectValue}.

\begin{figure}
\centerline{\includegraphics{figuras/diagramas/clases/clases.1}}
\caption{Diagrama de clases do paquete Universe (relacións entre clases).}
\label{fig:universe}
\end{figure}

\subsection{World}
\begin{figure}
\centerline{\includegraphics{figuras/diagramas/clases/world.1}}
\caption{Clase World.}
\label{fig:world}
\end{figure}
A clase que representa un mundo de xogo concreto. Existe un obxecto de clase
World por cada partida que aloxe o Demiurgo. Esta clase contén as referencias a
todos os obxectos, clases e escenarios do mundo, así como unha lista dos
usuarios na partida. Todos estes elementos están debidamente referenciados
en \textit{maps} diferenciados, identificados polo seu identificador
correspondente (un número na maioría dos casos, un nome nos usuarios).
\par
Ademais de manter referencias, o obxecto World ofrece métodos útiles para
xestionar as relacións entre os distintos compoñentes do mundo, como un método
\textit{setObjectUser} para asignar usuarios a obxectos.

\subsubsection{RoomPath}
RoomPath é unha clase que ten como finalidade organizar os escenarios do xogo
segundo o seu nome ou ruta. A clase RoomPath emprega unha variante do patrón
\textbf{Composite}: cada RoomPath contén unha lista de fillos, e un ou ningún
escenario asociado (ver figura \ref{fig:roompath}). Deste modo, almacenando un
obxecto raíz equivalente ao escenario \textit{/}, despregando os fillos deste
obxecto atoparemos a árbore de escenarios. O funcionamento por tanto é moi
semellante ao dunha árbore de directorios.
\begin{figure}
\centerline{\includegraphics{figuras/diagramas/roompath.pdf}}
\caption{Exemplo de estrutura de escenarios. As caixas azuis representan
obxectos RoomPath, e os círculos laranxas obxectos DemiurgoRoom.}
\label{fig:roompath}
\end{figure}

\subsection{DemiurgoObject}
A clase DemiurgoObject emprégase para os distintos obxectos do xogo, entendendo
por \textit{obxecto} a definición de xogo (non un obxecto de Java). Todos os
obxectos conteñen un identificador (un número de tipo \textit{long}) e unha
lista de campos de tipo ValueInterface indexada por nome. A maiores, a clase
DemiurgoObject ten referencias á \textit{clase} (entendida segundo a definición
de xogo) do obxecto en cuestión, a súa localización (un escenario ou un
inventario) e o usuario relacionado con el en caso de ter algún.

\subsection{DemiurgoClass}
A clase DemiurgoClass fai referencia ás clases do xogo (no sentido da súa
definición de xogo). Cada clase contén un nome, unha lista de campos (indexada
por nome) e unha referencia á clase pai. Tamén conteñen unha lista de métodos.

\subsubsection{ClassMethod}
Os métodos de clase son fragmentos de código asociados a unha clase concreta cun
nome determinado. Todo método dispón dunha lista de 0 ou máis argumentos (que
son obxectos tipo ValueInterface), dos cales 0 ou máis son de saída e 0 ou 1 de
entrada. Ademais disto, contén un obxecto de tipo NodeTree (propio da libraría
ANTLR) que contén o código do método.
\par
A clase ClassMethod é filla de DemiurgoMethod, unha clase abstracta que fai
referencia a calquera tipo de método que poida ser executado no Demiurgo (tanto
métodos de clases como funcións internas).

\subsubsection{RootObjectClass}
RootObjectClass é unha clase especial que herda de DemiurgoClass. Fai referencia
á clase \textit{Object} do mundo de xogo, é dicir, a clase raíz da que herdan
todas as clases.

\subsection{DemiurgoLocation}
DemiurgoLocation é unha clase abstracta que fai referencia a calquera
localización capaz de conter obxectos. As dúas clases fillas que herdan desta
son por tanto DemiurgoRoom (escenarios) e Inventory (inventarios). Teñen en
común a posesión da lista de obxectos que ``conteñen''.
\par
As localizacións dispoñen de dous métodos útiles para o uso de inventarios: un é
\textit{isInsideOf(DemiurgoLocation)}, que devolve \textit{false} no caso dos
escenarios, pero nos inventarios devolve \textit{true} se o obxecto que o contén
se atopa dentro da localización especificada. O outro método é
\textit{getRealLocation()}, moi relacionado co anterior; se é invocado por un
escenario devolverá o propio obxecto, pero se é invocado por un inventario,
chamará ao método getRealLocation() da localización do obxecto que o contén.

\subsection{DemiurgoRoom}
DemiurgoRoom é a clase que representa un escenario no mundo. Herda de
DemiurgoLocation e contén o seu nome de escenario completo (ou \textit{ruta}),
unha lista de variables de escenario (de tipo ValueInterface) e a
\textit{``prenarración''} do escenario (é dicir, o texto obtido mediante
\textit{echos} antes de redactar a narración definitiva; máis información no
manual no apéndice \ref{ch:manual}).

\subsection{Inventory}
O inventario é unha localización especial vinculada a un campo dun obxecto
concreto. Os inventarios créanse automaticamente cando se crean obxectos que
conteñen campos de tipo ``inventario'', e destrúense cando o obxecto é
destruído (ou cando perde dito campo debido a unha modificación posterior da
clase). Herda de DemiurgoLocation e a maiores ten unha referencia ao obxecto que
o contén, así como o nome do campo asociado.

\subsection{User}
\label{subsec:user}
A clase User contén a información dun usuario: nome, enderezo email, decisión
actual (unha cadea de texto ou \textit{null}), e o seu rol. O seu contrasinal
non se almacena no programa, polo que será necesario acceder á base de datos
para realizar a operación de \textit{login}.

\subsubsection{UserRole}
UserRole é unha enumeración que acepta dous valores: \textit{GM} e
\textit{USER}. GM é o rol dos directores de xogo, mentres que USER é o rol dos
xogadores comúns.

\subsection{Action}
Action contén toda a información necesaria dunha acción no mundo de xogo.
Ten un identificador numérico (de tipo \textit{long}), está asociada a un
escenario concreto, e garda a narración da acción, a data e un booleano
indicando se a acción está publicada ou non.

\subsubsection{Witness}
Cada acción garda unha lista de \textit{testemuñas}, que basicamente son os
usuarios que se atopaban no escenario no momento da acción. Cada testemuña
contén o usuario en cuestión, e a \textit{decisión} do usuario nesa acción.

\subsection{Valores}
A maiores do paquete Universe, tamén convén resaltar o paquete Values, que
contén clases que fan referencia aos diferentes tipos de datos que manexa
Demiurgo. Cada clase deste paquete ten definidas as diferentes operacións que
pode realizar o seu tipo correspondente. Todas estas clases implementan a
interface ValueInterface e herdan da clase abstracta AbstractValue, que ofrece
operacións por defecto (polo xeral devolver unha excepción de tipo
\textit{IllegalOperationException}). Os valores teñen asignado un valor da
enumeración \textit{ReturnValueTypes} que identifica o tipo de valor.
\subsubsection{Valores primitivos}
As clases IntegerValue, FloatValue e StringValue representan os valores
primitivos de números enteiros, flotantes e cadeas de texto. O seu contido está
asociado ao obxecto ValueInterface correspondente, polo que ao usalo como
argumento pásase por valor (non por referencia).
\subsubsection{ListValue}
A clase ListValue representa listas de outros elementos. Ademais de gardar o seu
tipo (``LIST''), almacena un tipo diferente chamado \textit{innerType}, que fai
referencia ao tipo de elementos que contén. Tamén garda a profundidade da lista
(\textit{depth}). Estes dous valores son necesarios para definir totalmente o
tipo dunha lista: non se pode asignar unha lista a unha variable lista con tipos
internos diferentes ou con profundidades distinta.
\subsubsection{ObjectValue}
Contén unha referencia a un obxecto concreto. Dous ou máis obxectos ObjectValue
poden facer referencia ao mesmo obxecto.
\subsubsection{RoomValue}
Clase filla de LocationValue, contén unha referencia a un escenario.
\subsubsection{InventoryValue}
Clase filla de LocationValue, contén unha referencia a un inventario. A
diferencia de RoomValue, non pode xerarse de forma normal no código, nin
enviarse como argumento; tampouco pode asignárselle un valor distinto ao que xa
posúe. Isto é para evitar que os campos de inventario dun obxecto poidan ser
reasignados e se perda a referencia orixinal ao inventario orixinal. 


\section{Deseño da linguaxe COE}
Como xa se explicou en capítulos anteriores, o intérprete da linguaxe COE foi
desenvolvido empregando o software ANTLR, un programa deseñado para ler
gramáticas e xerar analizadores léxico-sintácticos a partir delas. Por tanto, o
primeiro paso necesario para a elaboración deste intérprete foi unha definición
formal da gramática de forma que ANTLR puidera entendela, mediante un ficheiro
.g4.

\subsection{Gramática}
O ficheiro coa gramática pode atoparse no código fonte, na ubicación
/src/main/antlr/COE.g4 (seguindo a estrutura propia de Maven). O ficheiro está
composto por unha serie de regras, que como podemos ver no manual de
ANTLR\cite{antlr4} teñen a seguinte forma:
\begin{lstlisting}
nomeDaRegra : <<alternativa1>> | ... | <<alternativaN>> ;
\end{lstlisting}
\par
As alternativas, á súa vez, poden tratarse de outras regras ou de tokens léxicos
(tales como números ou cadeas de texto concretas), os cales están definidos ao
final do ficheiro; distínguense polo feito de ter as regras o nome en
maiúsculas. Deste modo, a partir da gramática, o analizador léxico-sintáctico
xerado por ANTLR pode analizar calquera código introducido e devolver unha
árbore sintáctica segundo as regras definidas, ou devolver unha excepción se o
código non ten equivalencia posible; implicando este caso que o código é
incorrecto.
\par
No caso da gramática de COE, a regra \textit{``s''} é a regra inicial pola que
comeza o proceso de análise. O primeiro que se pode observar é que ofrece dúas
alternativas (se non temos en conta o texto baleiro): definición de clase, ou
código. O primeiro caso implica definir unha nova clase para o mundo, mentres
que o segundo correspóndese coa execución de código nun escenario concreto.
Estas dúas regras por tanto correspóndense con dous contextos distintos do
programa; no caso de empregalos incorrectamente (por exemplo, introducindo
código corrente no canto dunha definición de clase) o sistema devolverá un erro;
non obstante, iso definirase na análise semántica, e resulta irrelevante á hora
de crear a árbore sintáctica.
\par
No caso da definición de clase, a regra determina unha sintaxe concreta que
permite definir nome da clase, clase pai, os distintos campos e os métodos; cabe
destacar que a regra que define un método concreto contén a regra do código
corrente, polo se un input de código determindo é aceptado nunha acción nun
escenario, tamén será aceptado nun método dunha clase polo analizador
sintáctico.
\par
No caso do código dunha acción, este está composto por regras chamadas
\textit{``line''}, é dicir, liñas de código. Cada unha destas liñas pode ser:
\begin{itemize}
  \item Unha operación,
  \item Unha expresión condicional ``if'',
  \item Un bucle ``for'',
  \item Unha asignación de obxecto a un usuario,
  \item Unha declaración dunha variable,
  \item Un \textit{echo} (output de texto).
\end{itemize}
\par
Á súa vez, as operacións poden conter outras operacións, o que permite
combinalas tal e como indica o manual (apéndice \ref{ch:manual}).

\subsection{Proceso de análise}
ANTLR xera código na linguaxe que especifiquemos (que neste caso será Java) que
permite facer a análise léxica e sintáctica do código, polo que aforramos ter
que implementar ese compoñente pola nosa parte. O que nos ofrece ANTLR son
clases que permiten enviar como argumento un InputStream co código a analizar e
devolven unha árbore sintáctica.
\par
Cando executamos ANTLR coa gramática COE, devolve os seguintes ficheiros:
\begin{itemize}
  \item COE.tokens: Non é unha clase Java. Recopila todos os tokens definidos
  na gramática e asigna un identificador único a cada un deles.
  \item COELexer: Analizador léxico. Le o código como texto e ``esnaquízao'' en
  tokens para que o analizador sintáctico poida lelos.
  \item COEParser: Analizador sintáctico. Analiza o fluxo de tokens producido
  polo analizador léxico e organízaos nunha árbore sintáctica segundo definan as
  regras da linguaxe.
\end{itemize}
\par
Unha vez estamos neste punto, o seguinte será percorrer a árbore sintáctica e
executar realmente o código, é dicir, interpretar o significado das distintas
regras e realizar as mudanzas correspondentes no mundo de xogo. Este paso
coñécese como \textbf{análise semántica}, e ANTLR ofrece dúas formas de
realizalo:
\begin{itemize}
  \item Listener: Por defecto ANTLR xera unha clase que implementa o patrón
  \textit{Listener}, que é quen de percorrer unha árbore sintáctica e producir
  eventos cada vez que entra ou sae dunha norma. É unha forma sinxela de
  realizar a análise semántica, pero non nos ofrece o control do fluxo que
  precisamos para unha linguaxe como a linguaxe COE, polo que non o
  empregaremos.
  \item Visitor: É posible especificar que ANTLR xere unha clase que implemente
  o patrón \textit{Visitor} para percorrer a árbore. Esta é a solución que
  escollimos neste proxecto, e será explicado na subsección
  \ref{subsec:visitor}.
\end{itemize}

\subsection{Patrón Visitor}
\label{subsec:visitor}
Para evitar a pesadez de ter que implementar manualmente unha clase que percorra
a árbore sintáctica e a interprete debidamente, ANTLR ofrécenos a posibilidade
de definir unha clase que implemente o patrón Visitor a partir dunha interface
que xera xunto cos analizadores léxico e sintáctico. O patrón explícase
brevemente no manual de ANTLR \cite{antlr4}; pódese ver un diagrama na figura
\ref{fig:visitor}.

\begin{figure}
\centerline{\includegraphics{figuras/diagramas/visitor.png}}
\caption{Diagrama de clases xenéricodo patrón Visitor.}
\label{fig:visitor}
\end{figure}

\begin{figure}
\centerline{\includegraphics{figuras/diagramas/coevisitor.pdf}}
\caption{Diagrama de clases do patrón Visitor aplicado no proxecto.}
\label{fig:coevisitor}
\end{figure}

\par
O funcionamento resumido pódese ver no diagrama da figura \ref{fig:coevisitor}:
ANTLR xera unha interface chamada COEVisitor, a cal debemos implementar para
xerar o noso propio Visitor (CodeVisitor neste caso). A interface danos un
método ``visit'' por cada regra que atope na gramática. Neste caso, por
simplificar, teremos en conta só dúas entradas: Code, relativo á regra chamada
\textit{code}, e SCode, relativo á segunda alternativa da regra chamada
\textit{s} (isto é, a que seguiría no caso de atopar código), tal e como o
definimos na gramática:
\begin{lstlisting}
s : nl? class_def nl?   #classDef
    | nl? code nl?      #sCode
    |                   #empty
    ;
\end{lstlisting}
Por tanto, a interface ofrécenos un método chamado visitSCode(), e outro chamado
visitCode(); ambos reciben un ParseTree como argumento, unha clase que usa ANTLR
para referirse a calquera elemento da árbore sintáctica (incluída a raíz).
\par
Cabe destacar que na práctica non implementamos directamente a interface
COEVisitor, senón que ANTLR nos ofrece a maiores unha clase abstracta chamada
COEBaseVisitor da que podemos herdar que aporta métodos útiles; entre eles, o
propio método visit() que no diagrama aparece definido en COEVisitor. Este tipo
de detalles elimináronse do diagrama para simplificar o proceso.
\par
Partimos da base de que a execución do analizador léxico e sintáctico
nun código determindo devolveunos unha árbore sintáctica; isto é, un obxecto que
implementa a interface ParseTree e que contén fillos segundo estea definido nas
regras da gramática. Na realidade este nodo é un obxecto da clase
ParserRuleContext, tal e como mostra o diagrama. Entón, o proceso a seguir é
chamar ao método \textit{visit()} do novo Visitor personalizado, enviando a nosa
árbore sintáctica como argumento. Este executará o método visit() por defecto,
que non fai outra cousa máis que invocar o método \textit{accept()} do nodo
raíz.
\par
No nodo raíz, que é un obxecto de tipo SCodeContext (xa que é regra inicial da
gramática), execútase o método accept(). Tal e como describe o diagrama, este
método invoca o método \textit{visitSCode()} do Visitor, que estará definido
por nós e por tanto fará o que nós especifiquemos. A maiores, o obxecto
SCodeContext envíase como argumento e, tal e como o seu nome indica, servirá de
contexto dentro do método visitSCode(): poderemos empregar os métodos que nos
ofrece para obter os seus fillos. Neste caso, só dispoñemos do método
\textit{code()}, que nos devolve a súa regra filla chamada ``code''. Polo que
nalgún momento na definición de visitSCode(), será preciso facer
visit(ctx.code()) para seguir co proceso.
\par
Por tanto, para aplicar o patrón Visitor en ANTLR, o único que precisamos é
definir os distintos visitX() que precisemos a partir da interface no noso
Visitor personalizado.

\subsubsection{CodeVisitor e ClassVisitor}
Debido a que hai dous contextos diferenciados na execución de código no
Demiurgo (código de acción e definición de clases), implementáronse tres clases
coa interface COEVisitor:
\begin{itemize}
  \item ExecVisitor: Clase abstracta. Contén código común a ambos contextos.
  \item CodeVisitor: Filla de ExecVisitor. Contén código exclusivo do contexto
  da execución de código de acción. Almacena unha referencia ao escenario
  actual, e devolve unha excepción se recoñece código de definición de clases.
  \item ClassVisitor: Filla de ExecVisitor. Contén código específico para
  definir clases, e garda unha referencia á clase que está sendo definida. Se
  recoñece código de acción, devolve unha excepción.
\end{itemize}

\subsubsection{Scopes e ScopeManager}
Nun momento dado da execución, o \textit{scope} ou ámbito determina os símbolos
aos que ten acceso o analizador. Xunto cos Visitors implementouse un xestor de
scopes (\textit{ScopeManager}) que contén o scope que se está empregando en cada
momento, así como unha pila de scopes na que se van engadindo os scopes novos.
Podemos distinguir os seguintes (todos son clases que herdan da clase abstracta
\textit{Scope}):
\begin{itemize}
  \item WorldScope: Tamén chamado Scope global. Contén unha referencia ao mundo
  de xogo.
  \item RoomScope: O scope inicial do código de accións. Contén unha referencia
  ao escenario actual. Cando se lle solicitan símbolos, devolve variables do
  escenario.
  \item ClassScope: O scope inicial da definición de clases. Contén unha
  referencia á clase en definición. Cando se lle solicitan símbolos, devolve os
  campos da clase.
  \item ObjectScope: Este scope só se emprega en solitario cando se xeran os
  valores por defecto dun obxecto. Aparte diso, emprégase como pai de
  FunctionScope ao invocar o método dun obxecto. Contén unha referencia ao
  obxecto en cuestión, e as referencias a símbolos devolven campos do obxecto.
  \item MethodDefiningScope: Scope que é utilizado ao definir os métodos dunha
  clase. Contén os argumentos do método (que se extraerán unha vez remate a
  definición para formar o método en si), e ten unha referencia a un ClassScope
  como pai para acceder aos campos da clase en definición.
  \item LoopScope: Scope empregado nun bucle ou nun condicional. Contén unha
  lista de variables locais que desaparecen unha vez o bucle ou condicional
  rematan. Tamén ten unha referencia ao scope anterior (pai).
  \item FunctionScope: Clase filla de LoopScope empregada para os bucles for.
  Contén unha lista de valores a empregar para facer o bucle, e o nome da
  variable que empregará para almacenalos iterativamente.
  \item ForScope
\end{itemize}

\subsubsection{Xestión de erros}
ANTLR por defecto ofrece unha estratexia de xestión de erros que busca evitar
que a análise se deteña; é dicir, en caso de atopar un erro léxico ou
sintáctico, ANTLR intenta recuperarse para proseguir coa análise.
\par
Este sistema non nos serve para o proxecto, xa que a nosa pretensión é que o
sistema se deteña e mostre un erro en canto atope un erro no código, mostrando a
posición do mesmo. Debido a isto, foi necesario configurar tanto o analizador
léxico como o semántico para que empreguen a estratexia BailErrorStrategy,
definida por ANTLR, que detén a análise ante calquera erro.
\par
A maiores, foi preciso buscar o modo de deter a análise semántica en canto se
detecte un problema (por exemplo, unha operación ilegal). Para isto optouse por
encapsular as distintas excepcións que o noso Visitor pode lanzar dentro de
RuntimeExceptions, para así deter o percorrido do Visitor e poder recuperar a
causa do erro.

\subsection{Servizos Web}
O sistema que desenvolvemos neste proxecto está composto por dous elementos
diferenciados: o motor de xogo (Demiurgo) e o servidor web (DemiurgoWeb). Para
poder manter esta diferenciación, é preciso deseñar algún modo de comunicar
ambos compoñentes. Os servizos web tipo REST, como xa se especificou en
capítulos previos, son a solución escollida para realizar esta tarefa.
\par
Foi preciso por tanto implementar clases que sirvan de \textit{endpoint}, que
definan os distintos métodos que poden ser empregados para comunicarse co
Demiurgo. Definíronse dúas clases: WebService (para os distintos métodos de
intercambio de información que requiren identificación) e AuthService (para os
métodos que non requiren identificación, tales como o propio login). Ambas
clases atópanse no paquete \textit{webservice}.
\par
Dentro de cada clase, os distintos métodos definidos corresponderanse cos
distintos métodos que se poderán empregar na comunicación. Por cada método
definido na clase atopamos etiquetas que determinan se se empregará GET ou POST,
a URL relativa dentro do endpoint de cada método, e os roles que teñen acceso ao
mesmo (na subsección \ref{subsec:user} viuse máis información sobre estes
roles).
\par
O proceso de autentificación e autorización realízase mediante filtros que se
aplican á clase WebService por cada petición que reciba, previamente a calquera
procesamento. As clases relacionadas con este proceso atópanse no subpaquete
\textit{webservice.auth}.
\par
Os distintos argumentos dos métodos correspóndense cos datos que recibe o
servizo: cadeas de texto en peticións GET, obxectos Java transformables a JSON e
viceversa nas peticións POST. O proceso de transformar obxectos Java a JSON e
JSON a Java realízao automaticamente a libraría Jackson, compatible coa libraría
Grizzly que usamos para implementar estos servizos. A maiores, os métodos
devolven por norma xeral un obxecto de tipo \textit{Response} que representa
unha resposta HTTP, sexa unha confirmación, unha resposta de erro (como NOT
FOUND ou NOT ACCEPTED) ou un obxecto JSON.

\subsubsection{Identificación}
A identificación no Demiurgo realízase proporcionando un nome de usuario e un
contrasinal. Non obstante, non é preciso enviar estes datos en cada petición
para confirmar a identidade do usuario; para realizar a identificación
posteriormente ao proceso de \textit{login}, emprégase un REST Token.
\par
O REST Token é unha cadea cifrada que contén todos os campos precisos para a
identificación do usuario. Elabórase xuntando o nome de usuario, a partida á que
pertence e o seu rol; o obxecto obtido cífrase no Demiurgo empregando unha chave
secreta, e a cadea de texto resultante (o Token) envíase ao usuario.
Posteriormente, o usuario enviará ese Token ao Demiurgo para identificarse, que
o descifrará para recuperar os datos que precisa.
\par
Con este sistema non é posible suplantar a outro usuario sen posuír a chave
secreta do servidor ou obter o Token do usuario en cuestión. Non obstante,
permite conectarse dende calquera interface ou programa empregando o mesmo
Token.

\subsection{Configuración}
O Demiurgo recibe os datos de configuración por dúas vías:
\begin{itemize}
  \item \textbf{Argumentos na execución:} é posible especificar deste modo o
  dominio e o porto do servidor. Exemplo:
  \begin{lstlisting}
DEMIURGO_HOSTNAME=www.demiurgo.pro DEMIURGO_PORT=5324 
   java -jar Demiurgo.jar
  \end{lstlisting}
  En caso de non especificarse, o dominio por defecto é localhost e o porto,
  5324. O servidor non escoita directamente no dominio, senón en
  dominio/demiurgo:
  \begin{lstlisting}
http://127.0.0.1:5324/demiurgo
  \end{lstlisting}
  \item \textbf{Ficheiro worlds.yml:} No ficheiro worlds.yml, escrito en
  linguaxe YAML, atópanse as distintas partidas nunha lista. Por cada partida
  debe especificarse o nome da mesma, e a URL da base de datos empregada.
\end{itemize}

\section{DemiurgoWeb}
Unha vez chegados a este punto, xa temos exposto o funcionamento dos distintos
compoñentes do Demiurgo, que se corresponde co compoñente de maior peso neste
proxecto. Non obstante, para poder interactuar con este motor de xogo dende a
posición do usuario é preciso deseñar unha interface, neste caso un servidor web
ao que denominamos DemiurgoWeb. Nesta sección formularemos o funcionamento deste
servidor e os seus distintos elementos.

\subsection{Spring Framework}
Para comprender o funcionamento de DemiurgoWeb é necesario ter unha idea do
funcionamento de Spring, o framework Java sobre o que foi montado. Este
framework permite centrar os nosos esforzos no deseño da web e na interacción co
Demiurgo, ofrecendo numerosos compoñentes que axilizan a parte técnica da
cuestión.
\par
Existen diferencias segundo os paquetes de Spring empregados e tamén segundo a
versión; por exemplo, en versións antigas de Spring era preciso empregar un
ficheiro de configuración en XML, e no caso non usar Spring Boot, é necesario
configurar un \textit{container} (xeralmente Tomcat) no que implementar o
servidor.
\par
No caso de DemiurgoWeb empregamos Spring Boot, polo que é preciso unha clase
Java que conteña o clásico método main(); neste caso esa clase é DemiurgoWebApp.
Dende o método main chámase ao método stático \textit{run} da clase
SpringApplication, que pon en marcha todo o sistema.
\par
É preciso indicar que, ademais do método main(), tamén se implementou o método
configure() na mesma clase. Este método permite poñer en funcionamento o
framework no caso de ser chamado dende un container, habilitando que DemiurgoWeb
poida tanto compilarse como un ficheiro jar e executarse directamente, como
compilarse como un ficheiro war que poida poñerse en funcionamento nun
servidor Tomcat.
\par
Na versión actual de Spring, os distintos compoñentes márcanse con etiquetas
enriba das clases. Deste modo, non é preciso definilos nun ficheiro de
configuración: o propio framework de Spring localízaos e xestiónaos debidamente.

\subsubsection{Inxección de dependencias}
A principal característica de Spring é a inxección de dependencias, que se
encarga de controlar o ciclo de vida dos obxectos do programa. Deste modo, non
precisamos levar o control da inicialización de obxectos e das referencias entre
eles; podemos definir calquera clase como \textit{bean}, asignarlle un
determinado ámbito ou \textit{scope} (sexa singleton para unha única instancia
por aplicación, unha instancia por sesión, ou por petición web, por exemplo) e
marcar referencias a esa clase en calquera campo dun compoñente coa etiqueta
\textit{autowire}.
\par
Por exemplo, no DemiurgoWeb existe unha clase definida chamada LoggedUser, que
contén datos relevantes do usuario conectado. Na configuración do sistema (a
clase WebConfig) temos definido un bean desta clase, co scope \textit{session}
(é dicir, unha instancia por sesión). Grazas a isto, podemos definir un campo
LoggedUser en cada controlador que usemos coa etiqueta \textit{autowired} que
nos dará acceso dende calquera parte aos datos do usuario, aforrándonos toda a
implementación que nos daría esa funcionalidade no caso de non depender da
inxección de dependencias.

\subsubsection{Modelo-Vista-Controlador}
Spring Framework emprega o patrón modelo-vista-controlador. Debido a isto,
atopamos os tres conceptos da seguinte maneira:
\begin{itemize}
  \item As vistas son ficheiros JSP ou Thymeleaf (neste caso este último) que
  mostran a web que verá o usuario. Conteñen etiquetas especiais que fan
  referencia a valores que lle serán proporcionados a través do modelo.
  \item O modelo impleméntase de distintas maneiras. Poden ser métodos dos
  controladores marcados coa etiqueta \textit{ModelAttribute}: en tal caso, o
  seu valor é o mesmo para calquera referencia que se faga deles. Tamén se pode
  empregar un obxecto da clase Model ou ModelMap (cada un coas súas
  características) que lle proporcione referencias á vista.
  \item O controlador é cada unha das clases marcadas como tal, que realiza as
  operacións necesarias, cubre o modelo de datos e marca a vista que debe ser
  mostrada. Cada un dos métodos destas clases está asociado a unha URL concreta
  (que invocará a execución do método) e a un método HTTP (GET ou POST). A
  maiores, os argumentos dos métodos poden ser de distintos tipos: parámetros
  tipo GET, un modelo de datos, un obxecto representando os datos dun
  formulario\ldots Todos os métodos devolven un valor tipo String, que se
  corresponde coa vista que debe empregarse.
\end{itemize}

\subsection{Estrutura da interface}
A interface web nas distintas páxinas mantén sempre a mesma estrutura: un menú
na cabeceira que permite acceder ás diferentes páxinas da web, que se despraza
co usuario para mostrarse sempre na parte superior; e o \textit{main} onde se
atopa a información pertinente á páxina. Os contidos varían segundo a páxina
na que nos atopemos, tendo especial relevancia as que detallaremos a
continuación. Cabe resaltar que as figuras mostradas nos seguintes apartados son
capturas realizadas nunha partida real.

\subsubsection{World Status}
Nesta pantalla móstrase unha primeira impresión do estado do mundo. O primeiro
que se atopa é unha lista de usuarios sen personaxe (no caso de que haxa algún).
Xusto debaixo están os escenarios activos, é dicir, os escenarios con algún
personaxe no seu interior (como pode verse na figura \ref{fig:demiurgoworld}).
Por cada un destes escenarios móstrase o nome completo, o número de obxectos que
contén, o número de usuarios, e cantos destes usuarios teñen algunha decisión
pendente.

\begin{figure}
\centerline{\includegraphics{figuras/demiurgo_world.png}}
\caption{World Status.}
\label{fig:demiurgoworld}
\end{figure}

\subsubsection{Rooms}
Na pantalla de escenarios móstrase a lista completa de escenarios do mundo
actual, ordenados alfabeticamente. Por cada escenario móstrase un enlace para o
panel de escenario, así como un enlace que permite destruílo se fora necesario.
\par
Ademais da lista de escenarios, tamén hai un pequeno formulario que permite
crear un escenario novo. Pódese ver unha captura na figura
\ref{fig:demiurgorooms}.

\begin{figure}
\centerline{\includegraphics{figuras/demiurgo_rooms.png}}
\caption{Rooms.}
\label{fig:demiurgorooms}
\end{figure}

\subsubsection{Room Panel}
O panel de escenario é a pantalla máis complexa de DemiurgoWeb, como se aprecia
na figura \ref{fig:demiurgoroompanel}. Podemos atopar as seguintes partes:
\begin{itemize}
  \item O nome do usuario, e debaixo un enlace para ver o historial de accións
  do mesmo.
  \item A lista de usuarios que se atopan no escenario. Por cada usuario vese o
  obxecto que ten asociado e, se fora o caso, a decisión que redactou.
  \item Unha lista de obxectos. Pulsando sobre un obxecto vemos os seus campos,
  métodos e inventarios. Facendo doble clic en calquera obxecto vemos o panel de
  obxecto (figura \ref{fig:demiurgoobject}), mostrando unha vista preliminar do
  mesmo (para asignar unha imaxe a un obxecto asóciase a URL da mesma ao
  campo \textit{v\_imgurl} do mesmo).
  \item A lista de variables do escenario. Pasando o rato por enriba delas
  móstrase o seu contido.
  \item Un formulario que permite introducir o código da acción a executar; este
  cadro de texto foi mellorado mediante o uso do plugin CodeMirror para resaltar
  a sintaxe ao escribir.
  \item Baixo o formulario, un elemento despregable que mostra a lista de
  escenarios.
\end{itemize}
A principal característica deste panel é que todo é arrastrable ata o código,
xerando o código correspondente: usuarios, obxectos, variables, métodos,
escenarios\ldots Isto axiliza enormemente o traballo do DX.

\begin{figure}
\centerline{\includegraphics{figuras/demiurgo_roompanel.png}}
\caption{Room Panel.}
\label{fig:demiurgoroompanel}
\end{figure}


\begin{figure}
\centerline{\includegraphics{figuras/demiurgo_object.png}}
\caption{Visualización de obxecto.}
\label{fig:demiurgoobject}
\end{figure}

\subsubsection{Class Panel}
O panel de clase é a segunda pantalla máis complexa, aínda que a súa
interactividade é menor xa que se emprega con menos frecuencia. Nesta pantalla
modifícanse as clases xa existentes, e para facilitalo móstranse os datos
relativos ao estado actual da clase: clase pai, campos e métodos (figura
\ref{fig:demiurgoclasspanel}). A maiores, é posible despregar un menú semellante
pero da clase pai ao lado, en modo de só lectura.

\begin{figure}
\centerline{\includegraphics{figuras/demiurgo_classpanel.png}}
\caption{Class Panel.}
\label{fig:demiurgoclasspanel}
\end{figure}

\subsubsection{User Situation}
A pantalla de situación é o elemento de interacción básico do usuario. Aquí verá
unha táboa coas últimas accións das que fose testemuña, así como un formulario
para enviar decisións (figura \ref{fig:demiurgosituation}). As accións
poden mostrar imaxes e vídeos, xa que o DX pode enriquecer as narracións con
elementos BBCode.

\begin{figure}
\centerline{\includegraphics{figuras/demiurgo_situation.png}}
\caption{User Situation.}
\label{fig:demiurgosituation}
\end{figure}

\subsubsection{User Status}
A pantalla de estado é a outra vía de información para o usuario. É moi
semellante ao visualizador de obxectos do panel de escenario, pero mostrando
exclusivamente o personaxe propio do usuario e os seus datos.
